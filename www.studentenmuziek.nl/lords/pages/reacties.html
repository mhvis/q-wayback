<html>

<head>

<meta name="RESOURCE-TYPE" content="DOCUMENT">
<meta name="DISTRIBUTION" content="GLOBAL">
<meta name="AUTHOR" content="Jeroen Witteman">
<meta name="COPYRIGHT" content="ESMG Quadrivium Eindhoven(c) 2003">
<meta name="KEYWORDS" content="Muziekvereniging Quadrivium, vereniging, eindhoven, student, muziekcorps, studenten, muziek, muziekgezelschap, muziekvereniging, harmonie, muziek, fanfare, blaasinstrument, klarinet, trompet, blokfluit, saxofoon, slagwerk, muziekles, activiteiten, cultuur, hobby, dirigent">
<meta name="DESCRIPTION" content="Taptoetiel">
<meta name="GENERATOR" content="TextPad">

<!--

	Quadrivium
-->

<!-- PLAATS HIER HET SCRIPT WERKMAPPEN/SCRIPTS/ENLARGE.TXT OM HET SCHERM AUTO TE LATEN VERGROTEN //-->

<link rel="StyleSheet" href="../styles/style1.css" type="text/css">

	<title>Studentenmuziek is onderdeel van Eindhovens Studenten Muziek Gezelschap Quadrivium</title>
<link rel=stylesheet href="../styles/style1.css" type="text/css">

</head>

<body class="page">
<center><h1>REACTIES</h1></center>
<a href="reacties2.html" target="_blank">krantenartikel</a>
<p>
<hr>
<p>
<b>Concert met imposant werk van Johan de Meij
Door onze correspondent FRANS VAN DEN EIJNDEN</b>
<p>
Dinsdag 18 mei, Muziek van Johan de Meij Muziekcentrum Het Anker in Beek en
Donk, zondag 16 mei. Het was een drukte van jewelste zondagavond in
Muziekcentrum Het Anker in Beek en Donk. Een druk bezet podium, een tot de
laatste plaats bezette zaal en een drukte van klanken in de werken van de
succesvolle Nederlandse componist Johan de Meij (geboren in 1953 te
Voorburg).
<p>
Het uit meer dan tachtig leden bestaande Eindhovens Studentenorkest Auletes
opende het concert onder de hartstochtelijke, maar zeer adequate leiding van
Jos van de Braak met de Eerste Symfonie van De Meij. Dit werk heeft sinds
zijn ontstaan een ware zegetocht gemaakt over de hele wereld. En terecht:
het is een zeer geïnspireerd werk vol instrumentatie-vondsten, snerpende
akkoorden en enerverende ritmen. De Meij liet zijn muzikale fantasie de
vrije loop op basis van het moderne sprookje van J.J.R. Tolkien: 'In de ban
van de ring'.<br>
Johan de Meij is erin geslaagd om - ondanks de vraag of dat wel kan - de
geschiedenis van de ring, de hobbits en andere onderdelen van het verhaal
muzikaal gestalte te geven. Na de imposante, martiale opening van het eerste
deel volgen enkele subtiele passages door de klarinetsoli. Het tweede deel,
The Elvenwood, klinkt sprookjesachtig en is sprankelend geïnstrumenteerd.
Het publiek was tijdens de uitvoering ademloos stil. In het derde deel
glorieëerde de sopraan-saxofoniste. In dit deel was duidelijk de invloed
hoorbaar van Igor Strawinsky, een componist die duidelijk door De Meij wordt
bewonderd. Ook Serge Prokoviev met zijn Romeo en Julia, kwam af en toe om de
hoek kijken. De studenten van Auletes musiceerden op zeer hoog niveau, zowel
solistisch als in de 'tutti'.<br>
Na de pauze trad het grote harmonie-orkest Oefening en Uitspanning uit Beek
en Donk aan in een uitvoering van de Tweede Symfonie, bijgenaamd Big Apple
van Johan de Meij. De eerlijkheid gebiedt te zeggen dat dit werk niet het
frisse en fantasierijke van de Eerste Symfonie heeft. Het biedt veel van
hetzelfde: steeds weer vanuit een piano-gedeelte door crescendi naar een
dubbel fortissimo met krachtige akkoorden en veel slagwerk. De componist
tracht in dit werk zijn ervaringen in een wereldstad, New York, muzikaal uit
te drukken. De Meij is ongetwijfeld bij het componeren beïnvloed door de
minimal musicstijl van onder anderen John Adams.
Bijzonder spannend overigens is het begin van het tweede deel, Gotham,
waarbij de componist zelf opgenomen straatgeluiden verweeft met fascinerend
muzikale klanken.<br>
Harmonie O & U gaf van dit werk, onder de immer bezielende leiding van Jos
van de Braak een grandioze vertolking, waarmee de harmonie eens temeer
bewees tot de toporkesten te behoren. Verheugend is het te constateren dat
er zoveel jeugdige (en merendeels vrouwelijke) leden actief musiceren.
<p>
<hr>
<p>
......Gaaf concert gisteren. We hebben alle twee de 1e een paar keer
gespeeld en het is toch wel mooi om nu eens een keer het verhaal over je
heen te krijgen.<br>
Goede solisten ook.<br>
Zeker het idee om deel 4 en 5 van Lord of the Rings aaneen te spelen is een goede, houdt de spanning mooi vast. Ik vond de 2e veel indrukwekkender en
boeiender dan toentertijd bij Sophia. Bedankt, goed bestede avond.........
<p>
<hr>
<p>
....Omdat ik jullie niet meer gesproken heb en zaterdag wat eerder weg moest
wil ik jullie bij deze mijn grote waardering en complimenten overbrengen
voor de uitvoering afgelopen zaterdagavond. Ik vond het in één woord
geweldig, zowel de muzikale kant als de hele organisatie en presentatie.
Petje af voor dit initiatief! Goed dat het zo druk was, en dat ondanks het
songfestival.<br>
Hopelijk was ook zondag nog geslaagd, dan kunnen jullie terugkijken op een
fantastisch evenement....
<p>
<hr>
<p>

</body>


</html>
