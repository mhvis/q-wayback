<html>

<head>

<meta name="RESOURCE-TYPE" content="DOCUMENT">
<meta name="DISTRIBUTION" content="GLOBAL">
<meta name="AUTHOR" content="Jeroen Witteman">
<meta name="COPYRIGHT" content="ESMG Quadrivium Eindhoven(c) 2003">
<meta name="KEYWORDS" content="Muziekvereniging Quadrivium, vereniging, eindhoven, student, muziekcorps, studenten, muziek, muziekgezelschap, muziekvereniging, harmonie, muziek, fanfare, blaasinstrument, klarinet, trompet, blokfluit, saxofoon, slagwerk, muziekles, activiteiten, cultuur, hobby, dirigent">
<meta name="DESCRIPTION" content="Taptoetiel">
<meta name="GENERATOR" content="TextPad">

<!--

	Quadrivium
-->

<!-- PLAATS HIER HET SCRIPT WERKMAPPEN/SCRIPTS/ENLARGE.TXT OM HET SCHERM AUTO TE LATEN VERGROTEN //-->

<link rel="StyleSheet" href="../styles/style1.css" type="text/css">

	<title>Studentenmuziek is onderdeel van Eindhovens Studenten Muziek Gezelschap Quadrivium</title>
<link rel=stylesheet href="../styles/style1.css" type="text/css">

</head>

<body class="page">
<center><h1>PROJECT OMSCHRIJVING</h1></center>

Het project 'Lord of the Rings and the Dance' is het derde project dat harmonieorkest 'Auletes' de ondervereniging van Eindhovens Studenten Muziek Gezelschap Quadrivium organiseert. Dit naar aanleiding van de eerder zeer geslaagde projecten 'Musical Memories' en 'Cinema Classics'.
<p>
<b>Musical Memories</b><br>
Onder deze naam werd op 13 april 2002 in het auditorium van de TU/e een zeer geslaagd concert verzorgd door ESMG Quadrivium. Ruim 550 bezoekers waren getuige van een avondvullend programma met bekende melodieën uit onder andere de musicals Les Miserables, Miss Saigon, Cats, Evita en de West Side Story. Hieraan werkte een viertal solisten mee die een professionele musicalopleiding volgden. <br>
<b>Cinema Classics</b><br>
Afgelopen jaar hebben we op 12 april het grote concert 'Musical Memories' geëvenaard met 'Cinema Classics'. Dit concert werd wederom gegeven in het auditorium van de TU/e. Voor een bezoekersaantal van ongeveer 500 man werd een avondvullend programma vol filmmuziek ten gehore gebracht. Muziek uit o.a. The Rock, Robin Hood: Prince of Thieves, James Bond en Once Upon a Time in the West werd gespeeld. Dit alles werd begeleid met filmbeelden die de muziek voorzagen van extra sfeer. Het was een groot succes en een leuke avond.
<p>
<b>The Lord of the Rings <i>and the Dance</i></b><br>
'The Lord of the Rings' is de naam van de eerste symfonie van de Nederlandse componist Johan de Meij, het stuk bestaat uit vijf delen. Elk deel voert de luisteraar door het fantasierijke land geschapen door Tolkien. Van het mysterieuze woud van 'Lothloriën' tot het vrolijke volkje van de 'Hobbits'. Dit muziekstuk zal het eerste deel van de avond vullen.
Het tweede deel van de titel van het project komt van het gelijknamige Ierse muziekstuk. Na de pauze zal er een gevarieerd aanbod zijn van allerlei stijlen van dans muziek. Van wals tot volksmuziek en van opzwepend tot romantisch. Studenten dansvereniging Footloose zal een aantal van deze dansen begeleiden.
<p>



</body>

</noframes>
</frameset>

</html>
